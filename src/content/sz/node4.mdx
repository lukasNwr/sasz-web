---
layout: '/src/layouts/SZLayout.astro'
title: Ako stitna zlaza funguje?
---

Tyroxín (T4)  je v tele premenený na trijódtyronín (T3), ktorý je následne biologicky aktívny a ovplyvňuje aktivitu všetkých buniek a tkanív v tele. Ľudské však telo niekedy potrebuje hormónov štítnej žľazy viac a niekedy menej. Aby bola produkcia hormónov T4 a T3 nastavená správne, v súlade s potrebami tela, štítna žľaza spolupracuje s podmozgovou žľazou ( hypofýza; glandula pituitaria). 


**Podmozgová žľaza, hypofýza**

Ide o nadradenú endokrinnú žľazu, ktorá kontroluje, riadi a ovplyvňuje činnosť ďalších endokrinných žliaz. Je spojená s medzimozgom (hypothalamus) z jeho spodnej strany a spoločne tvoria hypotalamo-hypofýzový komplex. Delí sa na tri časti: Predný lalok - adenohypofýza; Zadný lalok- neurohypofýza a Stredný lalok.


V prípade štítnej žľazy a za účelom jednoduchého zobrazenia jej funkcie nás bude najviac zaujímať adenohypofýza ( predný lalok podmozgovej žľazy).  Adenohypofýza produkuje hormón thyreotropín (TSH), ktorý riadi činnosť štítnej žľazy a teda stimuluje tvorbu T4 a T3. Tyreotropín je z adenohypofýzy vypustený na základe podnetu z medzimozgu, ktorý po zistení nedostatku hormónov štítnej žľazy T3 a T4 v tele uvoľní tyreotropín uvoľňujúci hormón (TRH). TRH je signálom pre adenohypofýzu, aby vypustila TSH. Následne štítna žľaza zareaguje na prítomnosť TSH vypustením potrebného množstva T3 a T4. 

<img style='max-width:100%' src='/public/sz/node4/Popis_hormonalnej_stimulacie_stítna_zlaza.png' alt='Fungovanie stitnej zlazy'/>

Zdroje:  
[(ENG) British thyroid foundation](www.btf-thyroid.org/what-is-thyroid-disorder)  
[(ENG) National library of medicine](www.ncbi.nlm.nih.gov/books/NBK279388/)  
[(CZ) Wikiskripta, Hypofýza](www.wikiskripta.eu/w/Hypof%C3%BDza)  
[(SK) UNIBA, Endokrinná sústava](fns.uniba.sk/fileadmin/prif/biol/kzo/Predmety/Morfologia_zivocichov/Vyukove_materialy/Morfologia10a-endokrinna_sustava.pdf)  
Obrázok: [BioDigital](www.human.biodigital.com) + vlastná úprava na základe informácii z príslušného textu

