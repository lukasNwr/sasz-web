---
title: Hormóny štítnej žľazy
---

Pri štítnej žľaze sa zvyčajne sústreďujeme na dva hlavné hormóny, ktoré vylučuje do krvného obehu a nazývame ich hormóny štítnej žľazy:

**Tyroxín ( thyroxine, skrátene T4)**

Obsahuje štyri atómy jódu a je nevyhnutný pre normálny priebeh premeny látok. Povzbudzuje celkovú premenu živín, zvyšuje spotrebu kyslíka a tvorbu tepla v tkanivách, v skorých vývinových štádiách má aj rastové účinky; silným podnetom pre vylučovanie tyroxínu je chlad;

**Trijódtyronín ( triiodothyronine, skrátene T3)**,

Obsahuje tri atómy jódu. Ide o aktívny hormón, ktorý sa nám v tele vytvorí premenou z T4 na T3 alebo ho vyprodukuje priamo štítna žľaza (iba 20%). Táto premena prebieha v obličkách a pečeni.

Pre oba hormóny je hlavnou zložkou jód, ktorý si ľudské telo nedokáže vyprodukovať samo. Preto je potrebné, aby sme príjmali dostatok jódu z potravy (pozor; dostatok neznamená prebytok). Následne sa jód spracovaný tráviacou sústavou dostane do štítnej žľazy, ktorá tak môže naďalej vykonávať svoju funkciu.

Štítna žľaza je zodpovedná aj za tvorbu nasledujúcich hormónov:

**Kalcitonín (thyrocalcitonin, skrátene CT )**

- tvorený štítnymi parafolikulárnymi bunkami

- Znižuje koncentráciu vápnika v krvi

- bráni odbúravaniu kostného tkaniva

**Parathormón (skrátene PTH)**

- Tvorený prištítnymi telieskami

- Zvyšuje hladinu vápnika v krvi

- Tento hormón je produkovaný prištítnymi telieskami (parathyroid gland)

Pre oba hormóny je hlavnou zložkou jód, ktorý si ľudské telo nedokáže vyprodukovať samo. Preto je potrebné, aby sme príjmali dostatok jódu z potravy (pozor; dostatok neznamená prebytok). Následne sa jód spracovaný tráviacou sústavou dostane do štítnej žľazy, ktorá tak môže naďalej vykonávať svoju funkciu.

Zdroje:  
[(ENG) British thyroid foundation](www.btf-thyroid.org/what-is-thyroid-disorder)  
[(ENG) National library of medicine](www.ncbi.nlm.nih.gov/books/NBK279388/)  
[(CZ) Wikiskripta, Hormóny štítnej žľazy](www.wikiskripta.eu/wHormony_%C5%A1t%C3%ADtn%C3%A9_%C5%BEl%C3%A1zy)  
[(SK) Unilabs, Parathormón](www.unilabs.sk/vysetrenie/78)  
[(SK) Biopedia, Hormonálna sústava](biopedia.sk/clovek/hormonalna-sustava)  
[(SK) Unilabs, trijódtyronín(T3)](www.unilabs.sk/vysetrenie/146)
