---
title: Prvá návšteva endokrinologickej ambulancie
---

Endokrinologická ambulancia je špecializované zdravotnícke pracovisko, ktoré sa zaoberá endokrinným systémom a teda žľazami s vnútorným vylučovaním a látakmi, ktoré vylučujú - hormónmi. Preto sa tam nemôžte vybrať len tak na vlastnú päsť ale začiatok tejto cesty je v ambulancii všeobecného lekára ( prípadne iného špecialistu, ktorý bude mať podozrenie na poruchy v endokrinnom systéme)

## 1. Návšteva všeobecného lekára

Na základe vašich symptómov všeobecný lekár hmatom zistí stav štítnej žľazy, rovnako môže overiť hladinu TSH v krvi. V prípade podozrenia na komplikácie so štítnou žľazou vás odporučí na endokrinológiu. Ďalej je na vás, aby ste si vybrali do ktorej endokrinologickej ambulancie sa vydáte. Nech už si vyberiete ktorúkoľvek ambulanciu, objednajte sa čo najskôr po odporúčaní, pretože čakacia doba na endokrinologické vyšetrenie vie v niektorých prípadoch presiahnúť mesiace ( v niektorých prípadoch znamená zvyčajne, vo väčšnie prípadov).

## 2. Návšteva endokrinologickej ambulancie

V prvom rade- vyšetrenie na endokrinológii nie je nič strašné! Každá endokrinologická ambulancia má svoje vlastné pravidlá príjmania nových pacientov a proces prvého vyšetrenia. Ak ambulancia, ktorú ste si vybrali nemá webstránku s detailným návodom, ako sa treba pripraviť na prvú návštevu alebo nemáte možnosť ísť do ambulancie osobne, neváhajte sa informovať telefonicky u pani sestričky alebo zdravotného brata počas objednávania. Taktiež môžte využiť našu skupinu SASZ na Facebooku, kde možno nájdete človeka, ktorý bol pred nejakým časom v rovnakej situácií, v rovnakej ambulancii a rád/a vám poradí.

### Príprava na vyšetrenie

    - Rozumejte prečo ste na endokrinológii.  Jednou z pravdepodobných a veľmi možných otázok endokrinológa počas prvej návštevy môže byť otázka prečo ste prišli, v tom momente odpoveď "lebo ma poslal obvodný" nie je vhodná. Pripravte si a vyskúšajte si nahlas hovoriť čo vás trápi a prečo ste tam- ak tomu nerozumiete a naozaj idete "len" preto, že vás poslal všeobecný lekár, spýtajte sa vášho lekára prečo vás vlastne na endokrinológiu posiela. Môže sa stať, že keď už budete v ambulancii, zrazu zabudnete na všetky vaše problémy - nie je hanba si všetko, čo chcete endokrinológovi povedať napísať na papierik alebo do poznámky v telefóne a používať tento "ťahák" ako oporný bod v konverzácii s lekárom. Ušetríte tak čas sebe aj lekárovi a zvýšite si šancu dostať sa k riešeniu vaších problémov rýchlejšie  a efektívnejšie.

    - Okrem výmenného lístka od všeobecného lekára niekotré endokrinologické ambulancie vyžadujú doniesť na prvé vyšetrenie aj zdravotnú dokumentáciu (zdravotnú kartu). Túto dokumentáciu si musíte vyžiadať od svojho všeobecného lekára pred vyšetrením na endokrinológii.

### V endokrinologickej ambulancii

- vo všeobecnosti sa vyšetrenie u takmer každého lekára skladá z piatich bodov a na endokrinológii tomu nie je inak:

**Anamnéza**  
 Ide o rozhovor pacienta a lekára o zdravotných problémoch, životnom štýle a zdravotnej situácii v rodine. V spojitosti so štítnou žľazou je zdedenie prouchy po rodinnom príslušníkovi možné, preto je dôležité, aby ste poznali aj zdravotný stav svojich rodinných príslušníkov. V tomto bode môžte využiť svoj pripravený ťahák ;)

**Fyzikálne vyšetrenie** . - Niekoré časti fyzikálneho vyšetrenia bude vykonávať sestrička alebo zdrav. brat napr. zmeranie tlaku, pulzu, teploty, váhy, výšky

    - Následne lekár pohľadom a hmatom vyšetrí štítnu žľazu, ktorá sa nachádza v oblasti krku.  Napríklad, pohmatom v oblasti štítnej žľazy vie lekár nájsť objekty - uzlíky- na štítnej žľaze, ktoré následne overí cez USG alebo punkciu. Všímať si môže napríklad aj kvalitu vlasov a nechtov, stav vašich očí a pokožky,  rozloženie tuku pri nadváhe a obezite.

**Laboratórne vyšetrenia a testy**

    - Či už pred prvým vyšetrením alebo po ňom, odber krvi vás neminie. V závislosti od testovaných látok bude treba prísť na lačno, avšak nie je to vždy nutné- orientujte sa podľa inštrukcií lekára, v tomto prípade sa nedá vytvoriť všeobecný záver.

    - Odber moču či slín  môže nastať podľa potreby danej situácie.

    - Punkcia štítnej žľazy  ( punkčná aspiračná biopsia) môže nastať podľa podtreby danej situácie.  Ide o odber malej vzorky tkaniva štítnej žľazy, ktorá umožní endokrinológovi zistiť, či sú útvary na štítnej žľaze nebezpečné. Na punkciu ŠŽ sa netreba významne pripravovať, zákrok prebieha priamo v ambulancii.  Priebeh punkcie opisuje MUDr. Adriana Bednárová, PhD. pre stránku topdoktor.sk následovne:

    "Pacient leží na chrbte s mierne zaklonenou hlavou. Miesto vpichu sa najprv dezinfikuje. Biopsia sa vykonáva veľmi tenkou ihlou ( 2x tenšia ako pri odbere krvi), preto nie je nevyhnutné, aby sa miesto vpichu umŕtvilo - znecitlivenie miestnou anastézou by mohlo byt bolestivejšie. Niektorí lekári však anastézu využívajú- najmä ak je potrebné odobrať vzorky z viacerých ložísk alebo ak je ložisko veľké a treba z neho odobrať viacero vzoriek.  Odber vzorky (vpich) sa uskutočňuje pod ultrazvukovou kontrolou. Odobratie jednej vzorky trvá len krátko a v podstate je bezbolestné, pacient môže cítiť len malé uštipnutie. Celkovo nie je pre pacienta úkon náročný a je pre neho ľahko opakovateľný, pracovná neschopnosť nie je potrebná. Vzorky získané biopsiou sa odosielajú na cytologické vyšetrenie, ktoré vylučuje alebo potvrdzuje možné nádorové ochorenie štítnej žľažy"

**Diagnostické grafické a zobrazovacie techniky**

- Na endokrinológii viac než pravdepodobne prebehne ultrazvuk krku a primárne štítnej žľazy. Exsitujú aj ďalšie vyšetrenia a zobrazovacie techniky, tie však pravdepodobne na prvej alebo bežnej návšteve endokrinológa nebudete podstupovať.

## 3. Po odchode z endokrinologickej ambulancie

- V tomto momente endokrinológ pozná vašu situáciu na základe anamnézy, fyzikálneho vyšetrenia a USG, avšak na to aby mohol odpvoručiť ďalšie kroky, prípadne stanoviť diagnózu a nasadiť liečbu musia prísť výsledky krvných testov. Samozrejme všetko záleží od danej situácie, v ktorej vám brali krv a odoslali ju na testy. Niekde prídu výsledky do 2-3 dní, niekde to trvá týždeň- o časovom horizonte vás bude informovať sestrička alebo zdravotný brat.

- Keď bude mať lekár vaše výsledky, dodatočne napíše kompletnú lekársku správu ( rozumej. záver k vášmu vyšetreniu ). To akou formou sa k správe dostanete závisí na pravidlách ambulancie- môže byť poslaná mailom, poštou alebo si ju bude treba vyzdvihúť osobne.

- Môže nastať aj situácia, kedy vaše výsledky budete mať pred vyšetrením, v tom prípade samozrejme nemusíte čakať.

- Správu od endokrinológa nezabudnite prekopírovať a doručiť do ambulancie odosielajúceho lekára ( v tomto našom fiktívnom príbehu do ambuancie všeobecného lekára).

Priebeh vyšetrenia na endokrinológii si môžte pozrieť v reportáži TV Markíza kliknutím [tu](https://www.youtube.com/watch?v=BlXmZEo7ouM)

Zdroje:  
[Citácia priebehu punkcie štítnej žľazy od MUDr. Adriany Bednárovej, PhD. pre stránku topdoktor.sk](www.topdoktor.sk/blog/aka-je-priprava-na-biopsiu-stitnej-zlazy-a-ako-prebieha)  
[(SK) topdoktor.sk, priebeh endo. vyšetrenia](www.topdoktor.sk/blog/co-robi-endokrinolog-priebeh-vysetrenia-a-priprava)  
[(SK) vysetrenie.sk, pribeh endo. vyšetrenia](vysetrenie.zoznam.sk/cl/1000665/1353863/Co-vsetko-by-ste-mali-vediet-o-endokrinologickom-vysetreni-)
